Vše to začalo v létě roku 2017, kdy pár jedinců projevilo zájem o pravidelné tréninkové jednotky. Postupem času se k této partě přidávalo stále více zájemců, až vznikla tréninková skupina Masters při oddíle TJ Kovo Praha. S neustále se zvyšujícími dovednostmi jezdců, přicházely i vyšší nároky, které už vyžadovaly zařazení závodní činnosti. V té době se u nás však dráhové závody pro kategorii Masters, jezdce ve věku 30 let a více, neorganizovaly, a tak se zrodila myšlenka uspořádání vlastních závodů na domácím velodromu. Již první ročník slavil nevídaný úspěch, kdy se ani nečekal tak velký zájem o závody tohoto formátu. V omezeném režimu se uskutečnily i závody v roce 2020 a v následující sezóně se můžeme těšit již na 3. ročník této nevšední akce.